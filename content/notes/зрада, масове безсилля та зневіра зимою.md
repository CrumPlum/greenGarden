---
title: "зрада, масове безсилля та зневіра зимою"
Alias: Втома, безсилля, зневіра,
tags:
- green/seed
date: 2023-12-08 08:53
---
Links:  
[link](https://t.me/petro_chornomorets/447)  
—

Втома, безсилля і зневіра, які особливо сильно наздогнали вас просто зараз — вони не через війну, а тому що настала зима.  
  
Війна впливає, так. Але така сама масова зневіра була і в кінці минулого листопада. І в ковідний листопад. І кожного листопада-грудня.  
  
Я кожного року спостерігаю цей ефект: на початку грудня усі мої навчальні групи зменшуються майже вдвічі. Незалежно від того, коли вони почали, які теми досліджуємо, яка групова динаміка. ==Початок зими = масове безсилля та зневіра. == 
  
Ми просто знову забули, як на нас впливає короткий день і знову намагаємося помилково раціоналізувати причини свого стану.  
  
Що робити?  
  
Світло! Щодня 10-12 годин яскравого світла, лампи мають давати мінімум 3000 люкс одним пучком, і вам треба регулярно бути в цій плямі світла. Зранку і до вечора. Звісно, не в очі, хай світить зверху. Якщо поставити туди ж живу квітучу рослинку — взагалі шикарно.  
  
Але не ввечері! За кілька годин до сну обов'язково зробити сутінки.  
  
З кожним роком я все більше запевнююсь, що дуже важлива не тільки яскравість, але і якість. Дуже бажано знайти лампи з CRI (Ra) >95, а ще краще >98. Китайським (і тим більше російським) виробникам не вірте, вони брешуть про показники.  
  
Колірна температура не така важлива, можете брати будь-яку комфортну, хоча я би радив не менше 4000 К, а краще 5000-7000 К. Конкретні свої рішення напишу в коментарях, бо тут виглядатиме як реклама.  
  
Тепло. Якщо ви встаєте з-під ковдри і одразу мерзнете — насправді ви мерзли і під ковдрою. Треба тепліша ковдра і тепліше вдягатися.  
  
Вітаміни. Можна сказати ширше — якісне різноманітне харчування. Правильний підхід передбачає, що треба сходити до хорошого терапевта і зробити аналізи.  
  
Можна погратися з адаптогенами: елеутерокок, женьшень, лимонник, бурштинова кислота. Проконсультуйтеся з лікарем. Не заміняє світло та все інше.  
  
Фізична активність. Не на першому місці в цьому контексті, але важлива. Особливо цінною буде прогулянка кожного сонячного дня.  
  
Звісно, далі можуть бути десятки інших параметрів: вологість повітря, хронічні запалення, йод тощо. Але конкретно зараз я би починав з електричного сонця у вас вдома.